# Inleiding

In de BOMOS Verdieping worden de componenten van BOMOS behandeld. Naast de
lagen operationeel, tactisch en strategisch worden implementatie ondersteuning
en communicatie besproken.

De BOMOS documentatie is ondervedeeld in een aantal delen
(zie [BOMOS structuur](#structuur-bomos)).

## Doel

Het doel van deze publicatie is organisaties te helpen bij het
opzetten van het beheer van standaarden en de verbetering
daarvan. Vragen waar deze publicatie een antwoord op geeft zijn:

* Hoe kunnen we de standaard organisatorisch goed (door)ontwikkelen en beheren?
* Hoe kunnen we ontwikkeling en beheer zo inrichten, dat er sprake is van een open standaard?
* Hoe kunnen we de adoptie van onze standaard bij gebruikers verbeteren?

Deze concrete vragen waren oorspronkelijk de aanleiding tot het
opstellen van het Beheer- en OntwikkelModel voor Open Standaarden
(BOMOS), met handreikingen (best practices) voor een open invulling
voor het beheer. Sindsdien wordt BOMOS in de praktijk gebruikt, en is
er bij de gebruikers behoefte ontstaan om meer kennis en ervaringen te
delen rond het beheer van standaarden.  Andere vraagstukken, zoals het
verbeteren van interoperaliteit met standaarden, de transparantie en
beheersbaarheid van een standaard zijn toegevoegd. En ook wordt BOMOS
gebruikt als gemeenschappelijke taal in de standaardisatiewereld.

## Structuur BOMOS

BOMOS bestaat uit:
* [BOMOS Deel 1: Het Fundament](https://logius-standaarden.github.io/BOMOS-Fundament)
* BOMOS Deel 2: De Verdieping (dit document)
* BOMOS Aanvullende modules: [Linked Data](https://logius-standaarden.github.io/BOMOS-LinkedData) en [Stelsels](https://logius-standaarden.github.io/BOMOS-Stelsels)

De kern van BOMOS is het [Fundament](https://logius-standaarden.github.io/BOMOS-Fundament). Dat bestaat uit een basis
beschrijving van het Beheer- en Ontwikkelmodel, en een verdere
verdieping op basis van literatuur of praktijkervaringen.  Het Beheer-
en Ontwikkelmodel is in de basis een activiteitendiagram, daarnaast
zijn rollen gedefinieerd die relevant zijn bij het beheer- en
ontwikkelproces van standaarden.

Daarnaast biedt de _Verdieping (dit document) meer verdieping door het delen 
van met name best practices uit de standaardisatiewereld.

Deel 1 en Deel 2 samen vormen de basis van BOMOS.

Naast deze basis zijn er uitbreidingen voor BOMOS gemaakt door de
community, die het toepassen van BOMOS in concrete situaties, soms met
een wat andere context, kunnen helpen. We noemen dit de BOMOS
Aanvullende Modules, ook wel een Body of Knowledge genoemd, welke
dynamisch zullen zijn in de tijd.

Als we het hebben over BOMOS, dan bedoelen we daarmee de basis zoals
in [Deel 1](https://logius-standaarden.github.io/BOMOS-Fundament) en Deel 2
beschreven. De aanvullende modules zijn wel duidelijk met BOMOS
verbonden, maar hebben een eigen governance wat kan resulteren in een
eigen naam, eigen doelgroep, eigen beheer, etc. In het
[beheerproces van BOMOS](https://gitdocumentatie.logius.nl/publicatie/bomos/fundament/#het-beheer-en-ontwikkelmodel-onderwerpen-voor-ontwikkeling-en-beheer)
wordt ook beschreven welke eisen er gesteld worden voordat
iets opgenomen wordt als BOMOS aanvullende module.

 De eerste twee aanvullende modules zijn:
-	[Linked Data & Ontologieën](https://logius-standaarden.github.io/BOMOS-LinkedData):
  het specifieke gebruik van Linked Data voor semantische standaarden.
-	Invulling van [BOMOS voor het beheer van afsprakenstelsel](https://logius-standaarden.github.io/BOMOS-Stelsels): het gebruik van BOMOS in de specifieke situatie rond stelsels.

## Leeswijzer

Bent u vanuit een beleidsmakende of besturende rol alleen op
hoofdniveau geïnteresseerd, dan biedt het fundament (deel 1) voldoende
achtergrond en context. Bent u zelf actief in
standaardisatiecommunities dan kunt u naadloos doorgaan met het lezen
van deel 2: De verdieping met best practices, waarin meer achtergrond
en praktische tips rond standaardisatie zijn opgenomen.

Wilt u BOMOS gaan toepassen dan is het ook raadzaam om de aanvullende
modules te gaan bekijken. Hier kunt u voorbeelden en tools vinden die
kunnen helpen bij implementaties van open standaarden. Ook vindt u
hier varianten op BOMOS. Deze implementatieprofielen maken BOMOS
toepasbaar op meer dan (semantische) standaarden alleen.
